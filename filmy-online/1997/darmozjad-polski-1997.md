
        Darmozjad polski 1997 
        =============
        
        [![Darmozjad polski 1997 ](http://vidos.pl/images/player.gif)](http://vidos.pl/darmozjad-polski-1997)
        
        
 Kilka epizodów z życia tytułowego bohatera filmu układa się w studium portretowe małomiasteczkowego społeczeństwa, stanowiąc szkic do obrazu polskiej prowincji. 'Darmozjad polski' jest fabularyzowanym dokumentem etnograficznym, pozbawionym całkowicie akcji. Jej miejsce zajmuje obserwacja, świat oglądany jest z perspektywy człowieka chorego na paraliż telewizyjny, poszukującego w życiu odpowiedzi na kilka najprostszych pytań, na przykład: Która jest godzina ? Co będzie na obiad ? Skąd się wziąłem i kim jestem ? Fabuła została oparta na prostym schemacie: oto minął właśnie kolejny beznadziejny dzień, znowu jest tak, jak było wczoraj, a jutro będzie tak samo, jak dziś. 'O Boże, jak tu jest strasznie nudno' - mówi jedna z bohaterek. I tak z dnia na dzień. Suchy zapis codzienności zostaje pozostawiony bez komentarza i wyciągania pospiesznych wniosków . . . 'Film zaczyna się w momencie, kiedy bohater opuszcza dom wariatów i idzie na spacer po mieście. Odnajduje ruiny domu, w którym się kiedyś urodził. Dom jest właśnie rozbierany i bohater, jakby pod wpływem widoku tych ruin, zaczyna sobie przypominać różne fakty ze swojego życia. Zadaje sobie pytanie 'kim jest?' W odpowiedzi przywołuje w pamięci obrazy z lat dzieciństwa, różne sytuacje, osoby' - streszczał fabułę 'Darmozjada polskiego' Łukasz Wylężałek. Scenariusz filmu czekał na realizację 12 lat. Wreszcie, głównie dzięki inicjatywie Jerzego Kapuścińskiego, kierownika artystycznego II programu TVP, przedsięwzięcie ruszyło z martwego punktu. 'Darmozjad polski' to jeden z najtańszych polskich filmów powstałych w latach dziewięćdziesiątych. Jego budżet wyniósł tyle, co dwóch teatrów telewizji. Znani aktorzy zgodzili się zagrać za groszowe stawki. W obsadzie dominują zresztą naturszczycy. Debiutantami są także: operator, scenograf, dźwiękowiec, kierownik produkcji, montażysta i jeszcze kilku innych, bez których żaden film nie mógłby powstać. Świat przedstawiony w filmie Wylężałka znajduje się na pograniczu jawy i snu. Akcja toczy się na polskiej prowincji, różnej jednak od tej z utworów Andrzeja Barańskiego czy Janusza Kondratiuka. Wylężałkowi bliżej raczej do kina czeskiego, zwłaszcza spod znaku młodego Miloça Formana. Są w 'Darmozjadzie...' sceny nieodparcie śmieszne, ale są i refleksyjne czy wręcz tragiczne. Nie ulega natomiast wątpliwości, że udało się Wylężałkowi powiedzieć coś ważnego o współczesnej Polsce, a zwłaszcza o zamieszkujących ją 'zwykłych zjadaczach chleba'. [filmpolski.pl]  ... obiad ? Skąd się wziąłem i kim jestem ? Fabuła została oparta na prostym schemacie: oto minął właśnie kolejny beznadziejny dzień, znowu jest tak, jak było wczoraj, a jutro będzie tak samo, jak dziś. 'O Boże, jak tu jest strasznie nudno' - mówi jedna z bohaterek. I tak z dnia na dzień. Suchy zapis codzienności zostaje pozostawiony bez komentarza i wyciągania pospiesznych wniosków . . . 'Film zaczyna się w momencie, kiedy bohater opuszcza dom wariatów i idzie na spacer po mieście. Odnajduje ruiny domu, w którym się kiedyś urodził. Dom jest właśnie rozbierany i bohater, jakby pod wpływem widoku tych ruin, zaczyna sobie przypominać różne fakty ze swojego życia. Zadaje sobie pytanie 'kim jest?' W odpowiedzi przywołuje w pamięci obrazy z lat dzieciństwa, różne sytuacje, osoby' - streszczał fabułę 'Darmozjada polskiego' Łukasz Wylężałek. Scenariusz filmu czekał na realizację 12 lat. Wreszcie, głównie dzięki inicjatywie Jerzego Kapuścińskiego, kierownika artystycznego II programu TVP, przedsięwzięcie ruszyło z martwego punktu. 'Darmozjad polski' to jeden z najtańszych polskich filmów powstałych w latach dziewięćdziesiątych. Jego budżet wyniósł tyle, co dwóch teatrów telewizji. Znani aktorzy zgodzili się zagrać za groszowe stawki. W obsadzie dominują zresztą naturszczycy. Debiutantami są także: operator, scenograf, dźwiękowiec, kierownik produkcji, montażysta i jeszcze kilku innych, bez których żaden film nie mógłby powstać. Świat przedstawiony w filmie Wylężałka znajduje się na pograniczu jawy i snu. Akcja toczy się na polskiej prowincji, różnej jednak od tej z utworów Andrzeja Barańskiego czy Janusza Kondratiuka. Wylężałkowi bliżej raczej do kina czeskiego, zwłaszcza spod znaku młodego Miloça Formana. Są w 'Darmozjadzie...' sceny nieodparcie śmieszne, ale są i refleksyjne czy wręcz tragiczne. Nie ulega natomiast wątpliwości, że udało się Wylężałkowi powiedzieć coś ważnego o współczesnej Polsce, a zwłaszcza o zamieszkujących ją 'zwykłych zjadaczach chleba'. [filmpolski.pl]
    